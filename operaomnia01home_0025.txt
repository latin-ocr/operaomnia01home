PRAEFAT 10

SAMUELIS CLARKII.

UT operis instituti ratio uno aspectu aperiatur, Lectorem haec
paucis in antecessum monitum velim.

Primo, Iliada hic groece quam emendatissimam emitti: Et, si
quibus in locis, paucis quidem illis, sed quibuscunque in locis
a Vulgatis discessum sit Í¾ in Annotationibus, qua id ratione fac-
tum sit, singulatim esse expositum.

In graecis latine reddendis, (quam quidem interpretationem
maxima ex parte correctam, parte aliqua jam denuo compositam
dedimus,) latinitatem adhibitam, non elegantem utique et venus-
tam, sed ita Romanam, ut verbis verba, quoad ejus fieri posset,
singulis singula ex ordine responderent, graecis latina. Quin et
Explementa quae vulgo existimantur V ersuum, quam in Sententia

explenda vim habeant, propriam quaeque et suam, in permultis
ut nequeat non sentire Lector, diligenter effectum.

In Annotationibus ea fere adjecta, quae vel ad Poe'tae artem
aperiendam, vel ad orationis ornamenta particulatim common-
stranda, vel ad sententiam illustrandam praesertim facere videren-
tur. Quanquam hac quidem postrema in parte haud multum
erat ponendum operis, cum Homericae eloquentiae et perpetua
'et singularis virtus sit *perspicuitas in carminibus ornatissimis

tanta, quantam ne in soluto quidem scribendi genere unquam
assequutus est quisquam.

